# Materijali za 4. semestar
  
    
## Operativni sistemi (4 ESPB)
Profesor: **Savić, Goran**  
Asistent: Andrejević, Aleksandar 

[Link ka starim predavanjima](https://www.youtube.com/watch?v=Mu_Qc25dz0I&list=PLrcYJ7SYyAtPG0ZCx4MnWFahoRR24KT3i)  
[Link ka starim vježbama iz konkurentnosti](https://www.youtube.com/watch?v=u4gNYV1nPqE&list=PLrcYJ7SYyAtPerCv5JO0Se5QQcmIIqLA1)  
[Primjeri zadataka iz konkurentnosti](https://www.youtube.com/user/ftnenastava/featured)  

### Obaveze:

| Predispitne  | Bodovi
| ------------- | ------------- | 
| Kolokvijum 1  | 30
| Kolokvijum 2  | 30
 
* Prvi kolokvijum obuhvata konkurentno programiranje u jeziku C++, dok drugi kolokvijum obuhvata poznavanje Linux-a i Shell-a.

| Ispitne | Bodovi
| ------------- | ------------- | 
| Završni ispit  | 40

* Završni ispit je usmeni. Pitanja su uglavnom lekcijska, sa podpitanjima.
* Ovaj ispit se smatra jednim od najtežih u prve dvije godine studija.


## Upravljanje informacijama (5 ESPB)
Profesor: **Gostojić, Stevan**  
Asistent: Maksimović, Veljko  

### Obaveze:
| Predispitne  | Bodovi
| ------------- | ------------- | 
| Kolokvijum 1 | 25
| Kolokvijum 2 | 25

* Prvi kolokvijum obuhvata XML, RDF i JSON. Radi se u jeziku Python i odgovarajućim upitnim jezicima.
* Drugi kolokvijum obuhvata indeksiranje (Apache Lucene), map-reduce (Apache Hadoop) i streaming (Apache Kafka). Indeksiranje se radi u jezicima Java i Python, dok se sve ostalo radi samo u jeziku Python.
* Ove godine je održan popravni kolokvijum na kraju semestra. Za konačne bodove se uzimao bolji rezultat između regularnog i popravnog kolokvijuma.

| Ispitne  | Bodovi
| ------------- | ------------- | 
| Završni ispit | 50

* Završni ispit je usmeni. Sastoji se iz tri kratka lekcijska pitanja. 
* Ovaj predmet je u realizaciji tek od 2021/22 godine, te su moguće izmjene.


## Baze podataka (4 ESPB)
Profesor: **Kordić, Slavica**  
Asistent: Todorović, Nikola

[Link ka repozitorijumu predmeta](http://www.acs.uns.ac.rs/sr/node/237/28)

### Obaveze:

| Predispitne  | Bodovi
| ------------- | ------------- | 
| SOV 1 | 20
| SOV 2 | 15
| SOV 3 | 20
| Projekat | 15

* Kolokvijumi (SOV) prate tok vježbi i održavaju se u terminima vježbi. 
* Prvi SOV obuhvata rad sa SQL upitima i održava se sredinom semestra. Koristi se Oracle SQL.
* Drugi SOV obuhvata EER dijagrame i održava se ubrzo nakon prvog kolokvijuma. Crta se na papiru.
* Treći SOV predstavlja implementaciju dijela projekta. Radi se kod kuće, a brani se krajem semestra. Koristi se jezik Java.
* Projekat je zadatak u kome grupa od 4 studenta treba da osmisli temu (realan informacioni sistem), napiše specifikaciju baze podataka i nacrta njenu šemu. Projekat se brani prije trećeg kolokvijuma. Članovi grupe između sebe dijele šemu baze na smislene cjeline koje će implementirati unutar trećeg kolokvijuma.

| Ispitne  | Bodovi
| ------------- | ------------- | 
| Završni ispit | 30

* Završni ispit je usmeni. Dobijaju se četiri pitanja, od kojih je prvo eliminaciono. Može se pisati koncept, gdje je za eliminaciono pitanje obavezno napisati koncept, jer se samo to i ocjenjuje kod ovog pitanja. Postoje i podpitanja, koja obično obuhvataju dio gradiva sa vježbi (SQL).


## Paralelno programiranje (5 ESPB)
Profesor: **Popović, Miroslav**  
Asistent: Pijetlović, Stefan

[Link ka sajtu predmeta](https://www.rt-rk.uns.ac.rs/?q=predmeti/siit/pp-paralelno-programiranje)  
[Repozitorijum sa zadacima iz TBB-a](https://github.com/oneapi-src/oneTBB)  

### Obaveze:

| Predispitne  | Bodovi
| ------------- | ------------- | 
| Zadatak 1 | 5
| Zadatak 2 | 15
| Zadatak 3 | 10
| Projekat | 40

* Zadaci za ocjenu se održavaju u terminima vježbi i predstavljaju kratke, neobavezne provjere. Radi se u jeziku C++, koriste se biblioteka TBB i platforma OpenCL.
* Prvi zadatak obuhvata TBB petlje i kontejnere. Održava se početkom semestra.
* Drugi zadatak obuhvata TBB raspoređivač. Održava se sredinom semestra.
* Treći zadatak obuhvata osnovno poznavanje jednostavnih funkcija u OpenCL platformi. Održava se ubrzo nakon drugog zadatka.
* Projekat predstavlja primjenu, najčešće TBB raspoređivača, na nekom praktičnom i većem problemu. Specifikacija projekta se objavljuje poslije drugog kolokvijuma, a odbrana se održava krajem semestra.

| Ispitne | Bodovi
| ------------- | ------------- | 
| Test 1 | 15
| Test 2 | 15

* Ispit može da se polaže odjednom (u rokovima) ili parcijalno (prvi dio u toku semestra, drugi dio u prvom ispitnom roku). Testovi se sastoje iz 5 pitanja ili kraćih zadataka na koje se odgovara pismeno.


## Specifikacije i modelovanje softvera (6 ESPB)
Profesor: **Milosavljević, Gordana**  
Asistent: Vejnović, Mina

### Obaveze:

| (Pred)ispitne  | Bodovi
| ------------- | ------------- | 
| Kolokvijum 1 | 30
| Kolokvijum 2 | 30
| Projekat | 60  

* Prvi kolokvijum se održava sredinom semestra i obuhvata dijagram slučajeva korištenja, klasni dijagram i dijagram aktivnosti.
* Drugi kolokvijum se održava krajem semestra i obuhvata klasni dijagram, dijagram stanja i dijagram sekvence.
* Projekat se radi u grupi od 4-5 studenata i modeluje se, a zatim i implementira rad određenog sistema. U toku semestra, na predavanja dođu ljudi iz privrede ili profesori sa idejom i zahtjevom za projekat. Studenti treba da ih u toku tih predavanja intervjuišu, kako bi oformili specifikacije projekta. Studenti za temu projekta izabrati jedan od dva zadana sistema. Odbrana projekta je u ispitnim rokovima.
* Na vježbama se koristi MagicDraw, dok se kolokvijumi rade na papiru. Tehnologije koje se koriste za projekat su proizvoljne.

## Uvod u softversko inženjerstvo (6 ESPB)
Profesor: **Luburić, Nikola**  
Asistent: Šarenac, Balša

[Clean CaDET - Smart Tutor](http://clean-cadet.tech/home)  

### Obaveze:

| Predispitne  | Bodovi
| ------------- | ------------- | 
| Projekat | 70 

* Projekat predstavlja informacioni sistem sa određenim zahtjevima. Radi se u grupi od 4 studenta, gdje se svaki student opredjeljuje za implementaciju jedne od uloga u sistemu.
* Koristi se C# jezik. Aplikacija opciono može da bude konzolna, desktop ili web.
* Projekat se sastoji od 4 kontrolne tačke. Svaka kontrolna tačka uvodi nove funkcionalnosti u sistem i pokriva nove prakse pisanja čistog koda. Tako se na prvoj kontrolnoj tački traže čisti nazivi, na drugoj čiste funkcije, na trećoj čiste klase, a na četvrtoj čista arhitektura, smisleno paketiranje i poštovanje SOLID principa. Ovo često uključuje dosta refaktorisanja.
* Svaka kontrolna tačka se brani u prvom narednom terminu vježbi. Bodovi nakon kontrolne tačke su konačni.

| Ispitne  | Bodovi
| ------------- | ------------- | 
| Završni ispit | 30

* Završni ispit je pismeni. Sastoji se od jednog zadatka sa više pitanja vezanih za čist kod, i tri esejska pitanja vezanih za ostatak gradiva.
