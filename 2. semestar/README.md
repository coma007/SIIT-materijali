# Materijali za 2. semestar
  
    

## Algoritmi i strukture podataka (7 ESPB)
Profesor: **Sladić, Goran**  
Asistent: Dragaš, Bojana  

[Snimci predavanja](https://www.youtube.com/watch?v=9SXlrYBA-EM&list=PLZtTMexk_VEYAKC6u14UIxjw8w1bxEh0v&ab_channel=BrankoMilosavljevi%C4%87)
  
### Obaveze:

| Predispitne  | Bodovi
| ------------- | ------------- | 
| Domaći zadatak  | 10
| Projekat 1 | 35
| Projekat 2 | 25

* Domaći zadatak se zadaje obično početkom semestra i nije obavezan. Projekti se zadaju sredinom i krajem semestra i obavezni su da bi se položio predmet, a obuhvataju prvu i drugu polovinu gradiva respektivno.

| Ispitne | Bodovi
| ------------- | ------------- | 
| Usmeni ispit  | 30

* Završni ispit obuhvata cjelokupno gradivo i uči se sa prezentacija sa predavanja. Ispit je zaista _usmeni_.

## Objektno orijentisano programiranje (7 ESPB)
Profesor: **Vidaković, Milan**  
Asistent: Ćurčin, Petar

[Snimci predavanja](https://www.youtube.com/watch?v=62ZAba3xkWw&list=PLAt-4oJaUMGzCRPy9_yIB2wjUWf_XVoKK&ab_channel=MilanVidakovic)  
[Riješeni zadaci sa vježbi](https://github.com/milica-skipina/oop1-2021-siit)

### Obaveze:

| Predispitne  | Bodovi
| ------------- | ------------- | 
| Kolokvijum (eliminacije) | 20
| Projekat  | 50

* Kolokvijum predstavlja zadatak koji obuhvata gotovo cjelokupno gradivo iz predmeta. Ujedno predstavlja i eliminacije za predaju projekta u prvim rokovima. Kolokvijum nije obavezan, ali predstavlja šansu da se osvoje bodovi koje kasnije neće biti moguće osvojiti (ukoliko se eliminacije ne polože, potrebno ih je polagati ponovo ali se tada ne dobijaju bodovi).
* Projekat bude objavljen krajem semestra i preporuka je da se radi redovno jer umije biti poprilično obiman. Može da se preda i brani samo u rokovima za koje to odrede asistenti.

| Ispitne | Bodovi
| ------------- | ------------- | 
| Usmeni ispit  | 30

* Gradivo za završni ispit se uči sa prezentacija i nije zahtjevno. Na ispitu se radi test u kome se na većinu pitanja odgovara sistemom zaokruživanja, a postoje i pitanja gdje treba da se napiše kod za određenu metodu ili klasu.

## Matematička analiza (6 ESPB)
Profesor: **Medić, Slavica**  
Asistent: Arsić, Dunja  

[Link ka sajtu predmeta](https://sites.google.com/site/analiza1siit)


### Obaveze:
| (Pred)ispitne  | Bodovi
| ------------- | ------------- | 
| 1. kolokvijum - Prva polovina gradiva | 15+30
| 2. kolokvijum - Druga polovina gradiva | 15+30
| Usmeni ispit - Dokazi | za ocjene 9 i 10

* Prvi kolokvijum se održava sredinom semestra, a drugi krajem semestra ili u januarskom roku. Tokom godine moguće je poništavati rezultate sa pojedinačnih zadataka, te ih raditi iznova.
* Svaki kolokvijum se sastoji od testa sa pitanjima i malim zadacima (to su predispitne obaveze i ne mogu da se ispravljaju) i tri "velika" zadatka (nalik onima koji se rade na vježbama). Testovi nose 15 bodova, a tri zadatka ukupno 30 bodova (svaki zadatak vrijedi različit broj bodova, u zbiru 30).
* Usmeni ispit se sastoji od nekoliko dokaza, obavezan je za ocjene 9 i 10, a svi studenti (ukoliko su ostvarili uslov za prolaz) imaju pravo da izađu na usmeni ispit. Ovaj ispit je zaista _usmeni_.

## Web dizajn (6 ESPB)
Profesor: **Zarić, Miroslav**  
Asistent: Čičković, Anđela


### Obaveze:

| Predispitne  | Bodovi
| ------------- | ------------- | 
| Projekat | 70 (25+25+10+10) 

* Projekat se objavljuje početkom semestra, i da bi se došlo do odbrane, potrebno je proći kroz dvije kontrolne tačke, od kojih svaka nosi po 25 bodova. U projektu postoje i dva dodatna zadatka, koja nose po 10 bodova.
* Projekat predstavlja dizajn i izradu web sajta, gdje se nakon prve kontrolne tačke sajt sastoji od statičkih, a nakon druge kontrolne tačke i od dinamičkih komponenti.


| Ispitne  | Bodovi
| ------------- | ------------- | 
| Završni ispit | 30

* Završni ispit se sastoji od nekoliko pitanja na koja se odgovara pismenim ili usmenim putem, u zavisnosti od broja studenata prisutnih na ispitu. Lista pitanja koja dolaze u obzir na usmenom ispitu budu objavljena krajem semestra. Uči se sa prezentacija sa predavanja.
* Ovaj predmet je u realizaciji tek od 2020/21 godine, te su moguće izmjene.

## Internet mreže (4 ESPB)
Profesor: **Vuković, Željko**  
Asistent: Matijević, Milica

[Link ka sajtu predmeta](https://nastava.arm.uns.ac.rs/index.php?n=Main.InternetMreze)

### Obaveze:

| Predispitne  | Bodovi
| ------------- | ------------- | 
| Domaći zadatak 1 | 10 
| Domaći zadatak 2 | 10  
| Odbrana laboratorijskih vježbi | 20
| Kolokvijum - struktuirano kabliranje | 22 
| Prisustvo | 8 (3+5)

* Domaći zadaci se objavljuju u toku semestra, gdje prvi domaći zadatak obuhvata sabnetovanje, a drugi analizu frejma. Kolokvijum predstavlja test iz struktuiranog kabliranja.
* U toku semestra se zadaje zadatak koji obuhvata konfiguraciju mreže (sličan onima koji se rade na vježbama). Zadatak vrijedi 20 bodova i ti bodovi se stiču na odbrani laboratorijskih vježbi.
* Prisustvo na vježbama nosi 3 boda, a na predavanjima 5.

| Ispitne  | Bodovi
| ------------- | ------------- | 
| Završni ispit | 30

* Završni ispit predstavlja niz pitanja na koje se odgovara pismeno, a uči se sa velike prezentacije sa predavnja. Ispit nije obavezan.
