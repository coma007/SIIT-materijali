# Materijali za 3. semestar
  
    

## Napredni algoritmi i strukture podataka (4 ESPB)
Profesor: **Simić, Miloš**  
Asistent: Ranković, Tamara  

[Link ka repozitorijumu predmeta](https://github.com/NASPFTN/NASP_Materijali)

### Obaveze:

| Predispitne  | Bodovi
| ------------- | ------------- | 
| Projekat  | 50
 
* Projekat se objavi sredinom semestra, a obuhvata gotovo cijelo gradivo predmeta. Težinski je podijeljen po ocjenama.

| Ispitne | Bodovi
| ------------- | ------------- | 
| Završni ispit  | 50

* Završni ispit se polaže usmeno.
* Ispit ne mora da se polaže ukoliko se uradi dio projekta za ocjenu 10+.


## Organizacija podataka (6 ESPB)
Profesor: **Ivančević, Vladimir**  
Asistent: Ivković, Vladimir

[Link ka sajtu predmeta](http://www.acs.uns.ac.rs/sr/orgpod)  
[Repozitorijum predmeta](http://www.acs.uns.ac.rs/sr/node/237/22)

### Obaveze:

| Predispitne  | Bodovi
| ------------- | ------------- | 
| SOV 1 | 15
| SOV 2 | 15
| SOV 3 | 25
| Test | 15

* SOV 1 obuhvata gradivo vezano za tekstualno formatiranje (CSV, JSON, YAML). Kolokvijum traje 3 sata i radi se na fakultetu u vidu jednog zadatka sa više zahtjeva.
* SOV 2 obuhvata gradivo serijske i sekvencijalne organizacije podataka.
* SOV 3 obuhvata gradivo indeks-sekvencijalne i rasute organizacije podataka.
* Zadaci SOV 2 i 3 se rade kao projekti, i brane se na fakultetu. Zadatak bude jedna vrsta organizacije podataka za određeni informacioni sistem sa nizom zahtjeva.
* Test je sastavljen od niza osnovnih pitanja, i radi se na kraju semestra, prije završnog ispita. 
* Uslov da se izađe na ispit je da se na predispitnim obavezama osvoji bar polovina bodova.


| Ispitne  | Bodovi
| ------------- | ------------- | 
| Završni ispit | 30

* Ispit je usmeni i obavezan, te se moraju ostvariti bar neki bodovi da bi se položio. Dobijaju se tri pitanja, može da se napiše koncept, a zatim se odgovara.


## Diskretna matematika (6 ESPB)
Profesor: **Pantović, Jovanka**  
Asistent: Ciganović, Radojka  

[Link ka sajtu predavanja](https://sites.google.com/view/jovanka-pantovic/dm?authuser=0)  
[Link ka sajtu vježbi](https://sites.google.com/site/radojkaciganovicftn/nastava/diskretna-matematika)


### Obaveze:
| (Pred)ispitne  | Bodovi
| ------------- | ------------- | 
| 1. kolokvijum | 50 (15+30+5)
| 2. kolokvijum | 50 (15+30+5)

* Kolokvijumi se sastoje iz teorijskog dijela (gradivo sa predavanja) koji nosi 15 bodova i sastoji se od nekoliko kratkih zadataka ili pitanja, zadataka (gradivo sa vježbi) koji nose 30 bodova i obično budu 4 zadatka iz različitih oblasti i usmenog dijela (dokazi ili zadaci sa predavanja) koji nosi 5 bodova i predstavlja pismenu zamjenu za usmeni ispit.
* Prvi kolokvijum se obično održi sredinom semestra i obuhvata kombinatoriku, a drugi kolokvijum u prvom ispitnom roku i obuhvata grafove. 
* Tokom godine, moguće je ispravljati zadatke u ispitnim rokovima. Teorijski dio nije moguće ispravljati.
* Uslov za prolaz je minimalno 9 bodova u sumi sa teorijskih dijelova, po 15 bodova sa zadataka na prvom i drugom kolokvijumu i po 3 boda na usmenom na oba kolokvijuma.
* Usmeni ispit je moguće polagati i usmeno, obično na upisu ocjene. Ponekad je ovakvo polaganje opciono, a ponekad obavezno, u zavisnosti od broja bodova.


## Objektno orijentisano programiranje 2 (6 ESPB)
Profesor: **Đukić, Miodrag**  
Asistent: Kenjić, Dušan

[Link ka sajtu predmeta](https://www.rt-rk.uns.ac.rs/?q=predmeti/siit/oop-2-objektno-orijentisano)

### Obaveze:

| Predispitne  | Bodovi
| ------------- | ------------- | 
| Projekat  | 40
| Domaći zadatak | 5
| Prisustvo (vježbe) | 5

* Domaći zadatak se objavi početkom semestra, a sastoji se iz testa sa nekoliko osnovnih pitanja i tri kraća zadatka. Zadatak nije obavezan.
* Projekat se objavljuje krajem semestra, a prilikom izrade zadatka, potrebno je obratiti pažnju na sve koncepte koji su obrađeni tokom semestra.

| Ispitne | Bodovi
| ------------- | ------------- | 
| Završni ispit  | 50

* Završni ispit je pismeni, i sastoji se od 16 pitanja i zadataka. Ima eliminacije (6 zadataka) koje nose 10 bodova i nije dozvoljena nijedna greška. Ostatak ispita (10 zadataka) nosi 40 bodova, gdje svako pitanje nosi 4 boda. Uslov za položen ispit je polovina bodova, sa položenim eliminacijama. Pitanja sa ispita se često ponavljaju.


## Numerički algoritmi i numerički softver (4 ESPB)
Profesor: **Kovačević, Aleksandar**  
Asistent: Perović, Mitar

[Link ka repozitorijumu predavanja](https://github.com/kovacevica/Numericki-algoritmi-i-numericki-softver)

### Obaveze:

| Predispitne  | Bodovi
| ------------- | ------------- | 
| Kolokvijum 1 | 27
| Kolokvijum 2 / Projekat | 23 / 38  

* Kolokvijumi se održavaju online i uživo (odbrana online dijela), gdje se od kuće rade zadaci kao sa vježbi, a uživo se pismeno odgovara na nekoliko teorijskih pitanja i kratkih zadataka. Prvi kolokvijum se održava sredinom, a drugi krajem semestra.
* Prvi kolokvijum obuhvata rješavanje jednačina i nejednačina, interpolaciju i regresiju. Drugi kolokvijum obuhvata diferencijalni račun.
* Postoji popravni kolokvijum, koji se održava u drugom ispitnom roku.
* Umjesto drugog kolokvijuma, može da se radi projekat (1-3 studenta po projektu). Tema projekta se predlaže nakon prvog kolokvijuma i brani se na kraju semestra. Projekat se prezentuje pred ostalim studentima i asistentima. Od projekta se može odustati, i tada mora da se radi drugi kolokvijum kao popravni.

| Ispitne  | Bodovi
| ------------- | ------------- | 
| Teorijski ispit 1 | 100
| Teorijski ispit 2 | 100

* Ispit se sastoji iz dva pismena dijela. Bodovi se skaliraju na 50.
* Ponekad se ovaj ispit ne održi, već se bodovi sa predispitnih skaliraju na 100 bodova.


## Nelinearno programiranje i evolutivni algoritmi (4 ESPB)
Profesor: **Jeličić, Zoran**  
Asistent: Buljević, Anja

[Link ka sajtu predmeta](http://www.automatika.ftn.uns.ac.rs/pocetna-nel)
[Link ka snimcima predavanja](https://www.youtube.com/playlist?list=PLejOgNVBWnrO6WE9D-xa-q_pQgWVcwyDk)
[Link ka snimcima vježbi](https://www.youtube.com/playlist?list=PLejOgNVBWnrOaS6VXcZh_yQwXfPqN1VWs)

### Obaveze:

| Predispitne  | Bodovi
| ------------- | ------------- | 
| Pismeni kolokvijum | 60 
| Računarski kolokvijum 1 | 20
| Računarski kolokvijum 2 / Projekat | 20 / 25  

* Računarski kolokvijumi se polažu uživo, prvi sredinom, a drugi krajem semestra.
* Gradivo prvog kolokvijuma obuhvata metode za jednodimenzionu i višedimenzionu optimizaciju. Gradivo drugog kolokvijuma obuhvata Simplex, genetski i PSO algoritam. Obično se na kolokvijumu dobije jedna od metoda. Nekada uz metodu dođu i kratka teorijska pitanja.
* Umjesto drugog kolokvijuma, može da se radi projekat (1-2 studenta po projektu). Tema projekta se dobija od asistenata nakon prvog kolokvijuma i brani se na kraju semestra. Projekat predstavlja kratku primjenu neke metode optimizacije. Na odbrani se projekat prezentuje pred ostalim studentima, profesorom i asistentom, te se odgovara na pitanja vezana za gradivo na projektu.
* Pismeni kolokvijum obuhvata gradivo sa auditornih vježbi i održava se na kraju semestra. Na ovom kolokvijumu nekada dolazi i ispitno pitanje za potvrdu ocjene.

| Ispitne  | Bodovi
| ------------- | ------------- | 
| Završni ispit | potvrda ocjene

* Ovaj ispit se sastoji iz jednog usmenog pitanja koje je vezano za neki od dokaza ili izvođenja na predavanjima. Ne nosi bodove, njime se samo potvrđuje ocjena.
