# Materijali za 1. semestar
  
    

## Arhitektura računara (9 ESPB)
Profesor: **Gajić, Dušan**  
Asistent: Horvat, Nebojša  

[Link ka sajtu predmeta](http://www.acs.uns.ac.rs/sr/arsiit)  
[Snimci predavanja](https://www.youtube.com/watch?v=0b45tgrycnw&list=PLXJYJOTdIanRyG-nuTiv1pc10ekyQgwQU&ab_channel=Du%C5%A1anGaji%C4%87)  
[Repozitorijum sa velikim brojem riješenih zadataka za vježbanje](https://github.com/micamaca/ARH-zadaci.git)
  
### Obaveze:

| Predispitne  | Bodovi
| ------------- | ------------- | 
| T12 | 20
| T34 | 20
| SOV | 30

* Predispitne obaveze čine tri vrste zadataka (slični se rade na vježbama) i one se održavaju tokom semestra. T12 je prost zadatak iz prve trećine gradiva sa vježbi, T34 je prost zadatak iz druge trećine gradiva sa vježbi, dok SOV predstavlja složeni oblik vježbi koji obuhvata cjelokupno gradivo obrađeno na računarskim vježbama.
* Nakon predispitnih obaveza postoji odbrana zadataka, na kojoj se i stiču bodovi. Odbrana zadataka je veoma važna jer na njoj može da se izvrši ispravka nekog od zadataka, ukoliko asistent to dozvoli.
* Preporuka je da se redovno rade zadaci i prate vježbe, kako bi se što lagodnije riješile predispitne obaveze.
 
| Ispitne | Bodovi
| ------------- | ------------- | 
| P1 | 16
| P2 | 14

* P1 je prvi parcijalni dio ispita, dok je P2 drugi parcijalni dio ispita. Obuhvataju prvu i drugu polovinu gradiva respektivno, i P1 (obratiti pažnju na konverzije) je dosta lakše spremiti nego P2, iz tog razloga predstavlja odličnu priliku za skupljanje bodova.
* Završni ispiti se održavaju na kraju semestra, u ispitnom roku i obavezni su. Gradivo za parcijalne ispite se uči iz knjige i skripte sa pitanjima, a radi se na otisku (niz pitanja po sistemu zaokruživanja). 
Za razliku od vježbi, gdje je zaista potreban kontinuiran rad da bi se što bolje uradili zadaci, završni ispit se obično spremi za znatno kraće vrijeme.


## Osnove programiranja (9 ESPB)
Profesor: **Milosavljević, Branko**  
Asistent: Dragaš, Bojana


### Obaveze:

| Predispitne  | Bodovi
| ------------- | ------------- | 
| Domaći zadatak  | 15
| Projekat  | 55

* Domaći zadatak je prva predispitna obaveza, koja nije obavezna kako bi se položio predmet, a obično se održava sredinom semestra. 
* Krajem semestra (a možda i ranije) bude objavljen tekst projektnog zadatka i rok za predaju, koji obično bude u nekom od narednih ispitnih rokova. Projekat predstavlja aplikaciju određene namjene sa nizom funkcionalnosti.
Projekat je potrebno uraditi da bi se položio predmet, a pored osnovnih, projekat obično ima i dodatne funkcionalnosti koje nose dodatne bodove. 
Svi bodovi se stiču na odbrani projekta koja se obično održava neposredno nakon roka za predaju projekta. Projekat uglavnom ne može da se preda u svakom roku, već samo u rokovima koje asistenti sa profesorom odrede.


| Ispitne | Bodovi
| ------------- | ------------- | 
| Završni ispit  | 30

* Gradivo za završni ispit se uči sa prezentacija i uopšte nije zahtjevno, kao ni predmet sam po sebi. Ovo je _usmeni_ ispit koji je pritom obavezan.


## Algebra (6 ESPB)
Profesor: **Doroslovački, Ksenija**  
Asistent: Arsić, Dunja  

[Link ka sajtu predmeta](http://imft.ftn.uns.ac.rs/~Ksenija/Algebra_SW.html)


### Obaveze:
| (Pred)ispitne  | Bodovi
| ------------- | ------------- | 
| 1. kolokvijum | 100+100
| 2. kolokvijum | 100+100
| Usmeni ispit - Dokazi | za ocjenu 10

* Prvi kolokvijum obuhvata prvu polovinu gradiva i održava se sredinom semestra, a drugi kolokvijum obuhvata drugu polovinu gradiva i održava se krajem semestra ili u januarskom roku. Tokom cijele godine moguće je poništavati rezultate sa testova ili zadataka, te raditi dijelove kolokvijuma iznova.
* Svaki kolokvijum se sastoji od testa (nalik testovima iz Zbirke testova) i tri "velika" zadatka (nalik onima koji se rade na vježbama). Svaki dio kolokvijuma nosi po 100 bodova, dakle 100 bodova test i 100 bodova zadaci.
* Bodovi koji se ostvare na kolokvijumima se nakon drugog kolokvijuma skaliraju na bodove od 0-100 na osnovu kojih se formira ocjena. Maksimalna ocjena koja može da se postigne preko kolokvijuma je 9, a za 10 je potrebno izaći na usmeni ispit.
* Usmeni ispit se sastoji od tri dokaza, od kojih je potrebno uraditi bar dva za ocjenu 10, a radi se pismeno. Lista dokaza koji dolaze u obzir na ispitu bude objavljena prije ispita. Da bi se ostvarila mogućnost izlaska na usmeni ispit, potrebno je prethodno ostvariti minimalno 85 skaliranih bodova na kolokvijumima.


## Engleski jezik (3 ESPB)
Profesor: **Bulatović, Vesna**  


### Obaveze:

| Predispitne  | Bodovi
| ------------- | ------------- | 
| Grupni esej | 15 
| Test | 15
| Aktivnost i pristustvo | 20

| Ispitne  | Bodovi
| ------------- | ------------- | 
| Prezentacija | 40
| Veliki test | 30

* Testovi se održavaju krajem semestra ili u ispitnim rokovima, a ostale obaveze tokom semestra.
* Sadržaj predispitnih obaveza i način polaganja predmeta je sklon izmjeni iz godine u godinu.

## Sociologija tehnike (3 ESPB)
Profesor: **Nešić, Ana**  

### Obaveze:

| Ispitne  | Bodovi
| ------------- | ------------- | 
| Završni ispit ispit | 100 (50+50)

* Završni ispit se održava u svakom roku nakon slušanja predmeta i moguće ga je položiti parcijalno (u prva tri roka nakon semestra u kom se predmet sluša) ili odjednom (u svakom od rokova). Ukoliko se polaže parcijalno, gradivo je podijeljeno na dva dijela i svaki dio nosi po 50 bodova.
Na ispitu se nalazi niz pitanja na koje se odgovara pismeno, a lista pitanja koja dolaze u obzir bude objavljena tokom semestra.

